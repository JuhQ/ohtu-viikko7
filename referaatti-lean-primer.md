Referaatti Craig Larmanin ja Bas Vodden artikkelista "Lean Primer"

Juha Tauriainen

Larman ja Vodde kertovat Lean Thinking -konseptin perusteet ja hyödyt. Pääotsikot ovat Lean Thinking, Lean Summary, Lean Goal sekä Lean Foundation.

Kirjoittajat kertovat, että Lean Thinking termi on MIT yliopiston tutkijoiden popularisoima termi pohjautuen Toyotan kehittämään ketterän kehityksen työprosessiin. He kertovat myös ketterään kehitykseen liittyvistä yleisistä harhaluuloista, joita ovat muun muassa että kanban ja muut työkalut ovat ainoat onnistumisen työkalut. Larman ja Vodde mainitsevat että johdon sitoutuminen työntekijöiden osaamisen kehittämiseen sekä jatkuvan kehityksen kulttuurilla suurempi merkitys. Kirjoittajat antavat tästä esimerkkeinä lainauksia Toyotalta: "each individual employee is given the opportunity to find problems in his own way of working, to solve them and to make improvements" sekä "building people, then building products". Kirjoittajat kertovat kahdesta ketterän kehityksen kantavasta ajatuksesta, "Continuous Improvement" ja "Respect for People". He mainitsevat että "Continuous Improvement" ajatusta kutsutaan usein "kaizen" termillä.

He kertovat Lean Summaryn kuudesta osasta: katto, perustukset, kunnioitus ihmisiä kohtaan, jatkuva kehitys, ketterän kehityksen 14 periaatetta sekä ketterä tuotekehitys. Näistä he käyttävät nimeä "The Lean Thinking House". Lean Goal, eli ketterän kehityksen tavotteiden Larman ja Vodde kertovat olevan minimaalinen läpimenoaika, paras laatu ja arvo ihmisille ja yhteiskunnalle, mahdollisimman paljon asiakkaita ilahduttava, kovin moraali sekä turvallisuus.

Lean Foundation, eli ketterän kehityksen perustasta he antavat esimerkin Toyotan johdon kulttuurista ja työntekijöiden opettamisesta. Uudet työntekijät käyvät usean kuukauden koulutuksen läpi ja tekevät töitä useilla eri Toyotan osa-alueilla jonka aikana he oppivat ketterän kehityksen periaatteet ja oppivat löytämään tuottamattomia asioita. Kirjoittajat esittelevät tuottamattomille asioille termin "waste". Larman ja Vodde kertovat kuinka Toyotan managerit toimivat ketterän kehityksen opettajina auttaen työntekijöitä ajattelemaan ja ratkomaan itse pulmia. Larman ja Vodde kirjoittavat että managerit Toyotalla ovat enemmän opettajia kuin johtajia.

Tekstissä mainitaan että managerin pitäisi toistuvasti mennä varsinaisen työn äärelle tarkastelemaan työn edistymistä - "go see" - eikä johtaa vain toimistostaan käsin - "phone in". Kirjoittajat mainitsevat esimerkkinä myös HP:n käytännön - "management by walking around". Kaizenista mainitaan vielä: "My work is to do my work and to improve my work" ja "continuously improve for its own sake."

Kirjoittajat suosittelevat tiedon jakamista sivusuunnassa. He myös kertovat kaizenin jatkuva aktiviteetti johon osallistuu jokainen organisaatiosta, jossa hellittämättä ja pienillä korotuksilla parannetaan organisaation toimintoja, usein pienien kokeilujen kautta. Tekstissä mainitaan myös että toiston ja mentoroinnin avulla ihmiset oppivat tekemään ongelmista näkyviä ja analysoimaan niiden pohjimmaisia syitä ja parantamaan toimintoja kokeilujen kautta. Kirjoittajat mainitsevat että epäonnistunut kokeilu on myös ok.

Larman ja Vodde esittelevät termin "5 whys", joka on yksinkertainen ja laajasti kaizenissa käytetty työkalu. Ongelman kohdatessaan, tämän työkalun avulla pohditaan "why", miksi, ainakin viisi kertaa. Näillä kysymyksillä voi olla useita aiheeseen liittyviä vastauksia. Seuraavaksi he kertovat "waste" termistä lisää. Tällä tarkoitetaan kaikkea toimintaa joka ei lisää arvoa mutta kuluttavat resursseja. Wastea voi tulla ylirasittuneista työntekijöistä, pullonkauloista, odottamisesta, informaation hajautumisesta sekä muista asioista. He mainitsevat että 93% ajasta kehityksessä on wastea. Toyotalla on kaksi esimerkkiä wastesta, "temporarily necessary waster", tilapäisesti tarpeellinen hukka, johon palataan tulevaisuudessa sekä "pure waste", puhdas hukka, joka pitäisi poistaa samantein.

Larman ja Vodde mainitsevat "Flow" termin ja kertovat sen olevan "perfection challenge" - täydellisyyshaaste - jossa ei ole lainkaan wastea ja välitön jatkuva arvon toimitus ovat asioita joita tuskin koskaan saavutetaan. He kuitenkin mainitsevat että matka jatkuu kuitenkin eteenpäin. Tämän jälkeen he esittelevät "Pull Systems" - pull-järjestelmän - jossa tuote valmistetaan vasta kun tilaus on jätetty järjestelmään. Nollainventaario on pull-järjestelmän tavoite. He antavat esimerkin yhden ravintola-annoksen valmistamisesta. He myös kertovat että JIT - Just In Time - implementoi pull-järjestelmän. Pull-järjestelmässä päätökset tehdään mahdollisimman viime tinkaan ja sitoudutaan viimeisessä vastuullisessa hetkessä.

Tekstin lopussa todetaan vielä, että lean on erittäin laaja järjestelmä joka kattaa kaikki organisaation henkilöt ja toiminnallisuudet ja että lean on paljon enemmän kuin pelkät työnteon tukena olevat työkalut. Esimerkkinä mainitaan Toyota, jonka perustana on "manager-teacher" ajatusmalli, sekä kunnioitus ihmisiä kohtaan ja jatkuva kehitys. Mainitaan myös että ketterän kehityksen onnistunut käyttöönotto on pitkä, jopa vuosia kestävä prosessi joka vaatii koko organisaation tuen.

